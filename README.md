
#  Sprint 4. Visualització gràfica de dades

Objectius específics

    Conèixer les diferents llibreries Matplotlib i Seaborn.

En aquest mòdul es treballarà la visualització de dades amb Python. Es veuran dues de les principals llibreries per a la visualització de dades (Matplotlib i Seaborn).

Els humans som éssers visuals. La imatge té per nosaltres més poder que la paraula oral o que el text. Per aquest motiu, sovint utilitzem esquemes, gràfics o imatges per expressar idees i mostrar informació. La visualització de dades ens ajuda a comprendre quin és l'aspecte de les dades que estem manejant i ens revela informació addicional sobre les dades amb què estem tractant.

La visualització de dades és doncs una àrea de coneixement multidisciplinar entre el terreny de la comunicació, el disseny i el tractament de la informació, orientada a obtenir la major eficiència i eficàcia en la transmissió de missatges per mitjà d'imatges i que requereix habilitats de pensament visual i de maneig de recursos de computació.

La visualització de dades persegueix una sèrie d'objectius:

    Traslladar la complexitat de lectura i enteniment de les taules de dades a una representació visual de les dades clara i funcional.
    Trobar relacions o extreure informació que no és fàcilment observable.
    Facilitar la comprensió del conjunt de dades.
    Acompanyar i ajudar a les explicacions i a la informació extreta de les dades

